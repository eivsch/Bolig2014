HVORDAN VI HAR JOBBET - NOGENLUNDE KROONOLOGISK GJENNOMGANG AV VÅR ARBEIDSPROSESS

UKE 12: Oppgaven ble sluppet fredag 14. Mars. Vi hadde vårt første gruppemøte tirsdag
den 18. Da bestemte vi oss for hvilket oppgavealternativ vi skulle velge. Vi fikk 
også bestemt enkelte grunnleggende ting ved prosjektet, som at vi skulle bruke
utviklingsverktøyet NetBeans og versjonshåndteringssystemet Github. De første ukene
fram til 4. april ble i all hovedsak brukt på kravspesifikasjonen som skulle leveres.
Vi hadde et nytt møte mandag den 24. Da ble vi i all hovedsak enige i hvordan
programmet skulle se ut og fungere i grove trekk, slik at selve programmeringen kunne
påbegynnes.

UKE 13: Den første programkoden ble skrevet 27. mars hvor klassehierarki for boliger
og personer begynte å få form og innhold. Struktureringen av programmeringsarbeidet
var knyttet opp mot følgende prioriteringsrekkefølge:

***pri***


Hovedpoenget var å først, helst så fort som mulig, få lagd ferdig funksjonalitet for
å registrere boliger og personer og lage et enkelt brukergrensesnitt for å kunne
skrive ut og verifisere at objektene ble lagret som de skulle. Deretter skulle
de resterende kravene fra "arbeidsgiver" få mest oppmerksomhet, før
brukergrensesnittet skulle ferdigstilles til slutt. Idéen var også å teste mest
mulig underveis og å dokumentere/skrive rapport mest mulig underveis. Vi satte opp
en framdriftsplan som viser dette tydelig:






UKE 14: I løpet av fredag den 4. april var forprosjektet fullført og kodingen for
alvor påbegynt. Datastrukturen og metoder for innsetting/registrering begynte å ta
form. Et enkelt brukergrensesnitt ble også påbegynt.

UKE 15, 16: Gretar dro deretter til Island, og uka etter var det påskeferie. Dette 
var den desidert roligste delen av prosjektet der lite fremgang ble notert. Mye av 
det skyldtes utfordringer med å holde kontakten med hverandre, og diskutere og
koordinere arbeid når folk var bortreist. Noe ble likevel gjort. Vi hadde i 
utgangspunket tenkt å ha alle personer i programmet, altså boligsøkere og utleiere i 
samme treeSet-mengde. Dette viste seg raskt når vi kom igang, at ikke var noen god 
løsning. Splittet derfor opp Personmengde til Utleiermengde og Boligsøkermengde.

UKE 17: Etterhvert ble registreringsmetodene fullført og testet, riktignok omtrent
en uke på etterskudd i henhold til framdriftsplanen. Denne uken begynte også
det grensesnittet som tilslutt skulle bli det ferdige å ta form, ved at klassene 
BoligsoekerVindu, StartVindu og Boligvindu ble opprettet. Herfra og inn var dessuten
den delen av prosjektet der mest ble gjort. Hver ukedag ble brukt på programmering, 
noe som kan leses fra vedlagt logg. Kodingen i denne prosessen ble stort sett gjort i 
samarbeid mellom Eivind og Gretar.

UKE 18, 19: På mange måter den siste fasen av programmeringen. Spesielt mye tid ble brukt
på programmering av brukergrensesnitt/layout og regulære utrykk og annen feilhåndtering
knyttet til brukerinput. Vi innså dessuten raskt at tiden avsatt til brukergrensesnitt i
framdriftsplanen var altfor kort, så vi kom igang tidlig nok med det. Brukte endel tid
på å diskutere hvordan all informasjonen om boliger/boligsøkere skulle presenteres for 
brukeren. Besluttet å i svært stor grad bruke tabeller til dette. Fordelen med tabeller
var ryddighet og gode muligheter for å sortere data i kolonnene stigende/synkende.

UKE 20: Alt i alt gikk programmeringen stødig framover gjennom hele prosjektet. Vi møtte
aldri på noen problemer av den typen eller størrelse at hele prosjektet gikk i stå. Selve
rapportskrivingen ble påbegynt noe sent, og kunne ha vært jevligere med fra et tidligere
stadium. 