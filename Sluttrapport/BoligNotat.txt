BOLIG

Alle boliger i programmet er definert av den abstrakte klassen bolig. Her ligger alt
som er felles for de to konkrete subklassetypene Leilighet og EneboligRekkehus.
Dette er datafelter for adresse, hvilken type bolig det er, beskrivelse av boligen,
inneareal, soverom, byggeår, leiepris, hvilken dato den ble avertert fra og om
boligen er ledig eller ikke.

I klassen er det også bestemt hvordan boliger regnes som like. Dette er definert 
gjennom klassens equals-metode, som tar to boliger og sammenlikner gateadresse,
postnr og poststed. Dersom alle feltene er like hverandre er også boligene like.
Det er derfor nødvendig å fylle inn ekstra informasjon, som f.eks leilighetsnummer,
i adressefeltet dersom man skal registrere flere leiligheter som ligger i samme blokk.

Det ligger også en metode, kalt tilRad, som bestemmer hvilke og i hvilken rekkefølge
datafeltene i en bolig skal vises i en tabell ved å legge dem inn i en array.

LEILIGHET

Arver fra Bolig, og har i tillegg datafelter for hvilken etasje leiligheten befinner
seg i, om det er heis og om det er balkong. toString-metoden bestemmer hvordan
fulstendig informasjon om en leilighet skal presenteres i brukergrensesnittet.

ENEBOLIGREKKEHUS

Arver fra Bolig, og har i tillegg datafelter for antall etasjer, tomtens areal og om
huset har kjeller. toString-metoden brukes på samme måte som i Leilighet.

Siden Bolig-klassen er abstrakt er det kun objekter av typen Leilighet og
EneboligRekkehus som opprettes. Når en av boligtypene er opprettet lagres de direkte
i en utleiers tilhørende boligliste.